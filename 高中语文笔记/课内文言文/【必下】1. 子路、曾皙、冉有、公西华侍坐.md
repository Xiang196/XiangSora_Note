子路、曾皙、冉有、公西华侍坐。子曰：“以吾一日长乎尔，毋吾以也。居则曰：‘不吾知也！’如或知尔，则何以哉？”

子路率尔而对曰：“千乘之国，摄乎大国之间，加之以师旅，因之以饥馑；由也为之，比及三年，可使有勇，且知方也。”

夫子哂之。

“求，尔何如？”

对曰：“方六七十，如五六十，求也为之，比及三年，可使足民。如其礼乐，以俟君子。”

“赤，尔何如？”

对曰：“非曰能之，愿学焉。宗庙之事，如会同，端章甫，愿为小相焉。”

“点，尔何如？”

鼓瑟希，铿尔，舍瑟而作，对曰：“异乎三子者之撰。”

子曰：“何伤乎？亦各言其志也。”

曰：“莫春者，春服既成，冠者五六人，童子六七人，浴乎沂，风乎舞雩，咏而归。”

夫子喟然叹曰：“吾与点也。”

三子者出，曾皙后。曾皙曰：“夫三子者之言何如？”

子曰：“亦各言其志也已矣。”

曰：“夫子何哂由也？”

曰：“为国以礼，其言不让，是故哂之。“

”唯求则非邦也与？“

”安见方六七十，如五六十而非邦也者？“

”唯赤则非邦也与？“

”宗庙会同，非诸侯而何？赤也为之小，孰能为之大？

---
### 重点实词、虚词  
| 原句与加点                  | 解释  |
| ---------------------- | --- |
| 实词：居、摄、因、方、哂、舍、作、撰、与、让 | -   |
| 虚词：以、如、乎、而、之           | -   |
| **如**五六十、如会同           | 或者  |
| **如**其礼乐               | 至于  |

### 通假字  
| 原句与加点       | 解释         |
| ------------- | ---------- |
| 毋吾*以*也       | 同“已”，停止     |
| 鼓瑟*希*        | 同“稀”，稀疏     |
| *莫*春者        | 同“暮”，晚      |

### 词类活用  
| 原句与加点           | 解释                 |
| --------------- | ------------------ |
| 端章甫             | 名作动，端：穿着礼服；章甫：戴着礼帽 |
| *风*乎舞雩          | 名作动，吹风             |
| 赤也为之*小*，孰能为之*大* | 形作名，小相；大相          |
| *鼓瑟*希           | 名作动，弹奏             |
| 曾皙*后*           | 方位名作动，落在后面         |

### 特殊句式  
| 原句          | 解释            |
| ----------- | ------------- |
| 不吾知也        | 宾语前置句         |
| 尔何如？        | 宾语前置句         |
| 则何以哉        | 宾语前置句（以何：做什么） |
| 以吾一日长乎尔     | 状语后置句         |
| 加之以师旅，因之以饥馑 | 状语后置句         |
| 异乎三子者之撰     | 状语后置句         |
| 浴乎沂         | 状语后置句         |
| 风乎舞雩        | 状语后置句         |
| 为国以礼        | 状语后置句         |
| 可使（之）有勇     | 省略句（省略宾语“之”）  |
