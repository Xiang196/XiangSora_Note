君子曰：学不可以已。

青，取之于蓝，而青于蓝；冰，水为之，而寒于水。木直中绳，𫐓以为轮，其曲中规。虽有槁暴，不复挺者，𫐓使之然也。故木受绳则直，金就砺则利，君子博学而日参省乎己，则知明而行无过矣。

吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。

积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。

---
### 虚词 而

| 原句与加点           | 解释       |
| --------------- | -------- |
| 1. 取之于蓝*而*青于蓝   | 表转折      |
| 2. 君子博学*而*日参省乎己 | 表递进      |
| 3. 则知明*而*行无过矣   | 表并列      |
| 4. 吾尝跂*而*望矣     | 表修饰      |
| 5. 登高*而*招       | 表修饰      |
| 6. *而*见者远       | 表转折      |
| 7. 顺风*而*呼       | 表修饰      |
| 8. *而*致千里       | 表转折      |
| 9. *而*绝江河       | 表转折      |
| 10. *而*神明自得     | 表因果（或承接） |
| 11. 蟹六跪*而*二螯    | 表并列      |
| 12. 锲*而*不舍      | 表假设（或转折） |

---
### 通假字

| 原句与加点           | 解释              |
| --------------- | --------------- |
| 1. *𫐓*以为轮，其曲中规 | 同“煣”，用火烘烤木材使之弯曲 |
| 2. 虽*有*槁暴，不复挺者  | 同“又”            |
| 3. 则*知*明而行无过矣   | 同“智”，见识         |
| 4. 君子*生*非异也     | 同“性”，天性         |

---
### 古今异义

| 原句与加点           | 解释     |
| --------------- | ------ |
| 1. 𫐓*以为*轮      | 把...做成 |
| 2. 君子*博学*而日参省乎己 | 广泛地学习  |
| 3. 蚓无*爪牙*之利     | 爪子和牙齿  |
| 4. *用心*一也       | 因为心思   |
| 5. 非蛇鳝之穴无可*寄托*者 | 藏身，安身  |

---
### 词类活用

| 原句与加点            | 解释        |
| ---------------- | --------- |
| 1. 其*曲*中规        | 形作名，弯曲的弧度 |
| 2. 君子博学而*日*参省乎己  | 名作状，每天    |
| 3. 假舟楫者，非能*水*也   | 名作动，游泳    |
| 4. *上*食埃土，*下*饮黄泉 | 名作状，向上向下  |
| 5. 用心*一*也        | 数作形，专一    |
| 6. 假舆马者，非*利*足也   | 使动，使...快  |
| 7. 积*善*成德，而神明自得  | 形作名，善行    |

---
### 特殊句式

| 原句               | 解释   |
| ---------------- | ---- |
| 青，取之于蓝而青于蓝       | 状语后置 |
| 𫐓以为轮            | 省略句  |
| 虽有槁暴，不复挺者，𫐓使之然也 | 判断句  |
| 非蛇鳝之穴无可寄托者，用心躁也  | 判断句  |
| 蚓无爪牙之利，筋骨之强      | 定语后置 |
| 君子博学而日参省乎己       | 状语后置 |
| 冰，水为之而寒于水        | 状语后置 |
| 君子生非异也，善假于物也     | 判断句  |
